Dostali se k nám znepokojivé zprávy z Urbinoru. Od té doby, co byl Msgr. Fries ustanoven pastorem města, se v oblasti zvýšil počet hlášení o pohřešovaných.

Když byly před rokem vyhlášeny křížové výpravy, Urbinor vyslal 100 ze svých nejlepších mužů na naši věc. Jejich očekávaný návrat měl již dávno nastat. Jeho Svatost vyslala tři zvědy, aby zjistili důvod zpoždění, ale nikdo se zatím nevrátil.

Tito muži byli oddaní a loajální, jednali na přímé rozkazy papeže Kájuse XII. Nemohli prostě zmizet a nevrátit se.

Při přezkoumání našich spisů o Msgr. Friesovi jsme zjistili, že jde o neobyčejně inteligentního muže, který publikoval několik výzkumných prací, jež se dotýkají nadpřirozených sil.

Vaším úkolem je vyšetřit Msgr. Friese a všechny z jeho blízkého kruhu kvůli herezi a čarodějnictví. Pokud najdete důkazy stačící k jejich obvinění,  podejte zprávu radě a přiveďte ho sem k soudu. Freis je velmi respektovaný a má stádo následovníků. Za žádných okolností nesmí být popraven. Pokud ho nebudete schopni přivést sem, bude vyslána skupina exorcistů.

Budete cestovat v utajení se šlechtici pověřenými doručením papežské buly. Pokud najdete podněty k zatčení nebo soudu, všichni duchovní či vojenští důstojníci jsou vázáni sliby církvi a těmito rozkazy, aby udělali vše pro to, abyste ho mohli přivést sem a zachovali své krytí.

# Na papíře byla trochu upravená verze