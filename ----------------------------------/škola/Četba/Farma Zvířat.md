**Literární druh:** epika
**Literární žánr:** novela/ román s prvky bajky, antiutopistické
**Literární směr:** realismus

**Myšlenka:** kritika totalitních režimů, konkrétně stalinismus. Varování před zneužitím moci

**Kompozice:** chronologický, er-forma, kapytoli mapující etapy vývoje farmy

**Jazyk:** spisovný, srozumitelný, častá přímá řeč. Personifikace, metafory, alegorie, satirické prvky.

**Děj:** Příběh se odehrává na farmě pana Jonese v Anglii. Zvířata jsou nespokojená s jeho vládou a po smrti starého prasete Majora, které jim předá vizi lepší společnosti, se vzbouří a farmáře vyženou. Farma je přejmenována na Farmu zvířat a prasata (zejména Napoleon, Kuliš a Pištík) se ujímají vedení. Zpočátku platí rovnost a sedm přikázání, která mají zajistit spravedlnost. Postupně však prasata získávají moc, upravují pravidla ve svůj prospěch a začínají se chovat jako původní lidé. Kuliš je vyhnán, Napoleon upevňuje svou diktaturu, ostatní zvířata jsou manipulována a utlačována. Nakonec jsou prasata nerozeznatelná od lidí a ideály revoluce jsou zcela zrazeny.

**Postavy:**  
- Napoleon – prase, hlavní vůdce, symbolizuje diktátora (Stalin)
- Kuliš (Snowball) – prase, schopný organizátor, později vyhnán (Trockij)
- Pištík (Squealer) – prase, propagandista, mistr manipulace
- Major – starý kanec, ideový zakladatel revoluce (Marx/Lenin)
- Boxer – silný, pracovitý kůň, symbol dělnické třídy, loajální, ale zneužitý
- Mollie – marnivá klisna, symbol buržoazie
- Benjamin – osel, skeptik, inteligentní, ale pasivní
- Ovce – stádo, snadno zmanipulovatelné masy
- Pan Jones – původní majitel farmy, symbol carského režimu
- Ostatní prasata, psi (ochranka Napoleona), další zvířata a lidé z okolních farem
### poznámky:
- Hlavní motivy: revoluce, moc, manipulace, zrada ideálů, propaganda, rovnost, svoboda, totalita, dystopie